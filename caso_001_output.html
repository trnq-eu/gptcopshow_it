<!DOCTYPE html>
<html lang="it">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="https://cdn.jsdelivr.net/npm/bootstrap@5.2.0/dist/css/bootstrap.min.css" rel="stylesheet" integrity="sha384-gH2yIJqKdNHPEq0n4Mqa/HGKIhSkIHeL5AyhkYV8i59U5AR6csBvApHHNl/vI1Bx" crossorigin="anonymous"> 
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Heebo:wght@200&family=Montserrat&family=Open+Sans:wght@500;600&display=swap" rel="stylesheet">   
    <link rel="stylesheet" href="css/styles.css">
    <title>Le indagini del Commissario GPT</title>
    <META NAME="robots" CONTENT="noindex,nofollow">
</head>
<div>
    <div class="container">
        <div class="row menu-cont">
          <div class="col-9"></div>
        <div class="col-3">
                    <svg xmlns="http://www.w3.org/2000/svg" width="56" height="56" fill="currentColor" class="bi bi-circle-fill" viewBox="0 0 16 16" type="button" data-bs-toggle="dropdown" aria-expanded="false">
                        <circle cx="8" cy="8" r="8"/>
                    </svg>  
        </div>

        <body>
            <header>
                <h2> Un caso di omicidio per il commissario GPT</h2>
                <p><strong>Data: </strong>2024-02-24</p>
                <p><strong>Caso numero: </strong>1 <br></p>

            </header>

            <main>
                <p>Alle ore 9.51 di un raro giovedì prefestivo l'Interrogatore-capo Aguardento ricevette il file contenente tutti i dettagli dell’omicidio. </p>

<p>Il contenuto del fascicolo elettronico riportava le generalità di una persona uccisa. La persona aveva un nome, un’età, un volto, una data di nascita e da oggi ne aveva anche una di morte. </p>

<p>Aguardento premette il polpastrello dell’indice della mano destra sul riconoscitore di impronte digitali, aprì l’interfaccia conversazionale e avviò la Procedura di interrogazione del Commissario.</p>

<p>Digitò la parola <em>omicidio</em> senza premurarsi della maiuscola iniziale e la inoltrò premendo il tasto Invio.</p>

<p>Dall’altra parte dell’interfaccia il Commissario rispose con una richiesta:</p>

<pre><code>&gt; Digiti il codice fiscale della vittima, se è in possesso dell’informazione.
</code></pre>

<p>L'Interrogatore-capo ubbidì, perché l’informazione era in suo possesso. 
Era la parte del suo lavoro che detestava di più. Non poteva semplicemente copiare e incollare la stringa per intero: la procedura richiedeva che trascrivesse tutti e sedici i caratteri del lungo codice alfanumerico, lettera per lettera e numero per numero. </p>

<p>Nel breve tempo che intercorreva tra la lettura del carattere e la sua trascrizione era facile che l’informazione si perdesse (era una T di Trani o una P di Pantelleria?) e l'Interrogatore-capo doveva tornare ad aprire la finestra del fascicolo elettronico per verificare. Così voleva la procedura, <em>dicevano</em>. Per rivendicare la centralità del fattore umano, <em>dicevano</em>, altrimenti, <em>dicevano</em>, le macchine avrebbero rischiato di prendere il sopravvento. </p>

<p>Terminato il procedimento di inserimento del codice fiscale, Aguardento inoltrò l’informazione, come da richiesta del Commissario.</p>

<p>Il Commissario domandò se desiderasse inserire i nominativi di altre vittime ma non era necessario perché in quel particolare frangente era morta una persona sola.</p>

<p>Il Commissario, al solito avido di dati e informazioni, chiese di poter ricevere il fascicolo elettronico.</p>

<p>L'Interrogatore-capo ubbidì anche stavolta, trascinando l’icona del file pdf dalla cartella <em>Download</em> del suo computer fin dentro alla finestra dell’interfaccia deputata alla ricezione degli allegati elettronici. Quando l'icona fu posizionata al centro della finestra, rilasciò l’indice dal tasto sinistro del mouse e il file cadde nei meandri della sofisticata mente elettronica del Commissario.</p>

<p>Adesso veniva la parte in cui il Commissario chiedeva il permesso di poter accedere a una serie di dati: utenze telefoniche, profili di social network, caselle di posta elettronica, coordinate GPS, filmati di telecamere a circuito chiuso. </p>

<p>Il Commissario era perfettamente in grado di procurarsi tutte le informazioni necessarie attingendo a un'immensa base dati ministeriale, ma soltanto un Interrogatore-capo poteva concedergli il permesso di farlo, per via della centralità del fattore umano, dicevano, altrimenti, se un’intelligenza artificiale così sofisticata potesse disporre a proprio piacimento dei dati sensibili di chiunque allora dove saremmo andati a finire? </p>

<p>Per ogni informazione richiesta era necessario che l'Interrogatore digitasse la lettera “s" seguita dal tasto <em>Invio</em>, e il comando sarebbe stato interpretato dalla macchina come un segnale di assenso. </p>

<p>La lettera "s" poteva essere scritta indifferentemente in minuscolo o in maiuscolo. Aguardento avrebbe anche potuto decidere di scrivere per esteso la parola "Sì", oppure "Si", senza l'accento sull'ultima lettera: per il Commissario non avrebbe fatto alcuna differenza. </p>

<p>La procedura poteva protrarsi per alcuni minuti, a seconda della complessità del caso, e non c’era verso di accorciarla o di semplificarla perché altrimenti, dicevano, il Sopravvento sarebbe stato dietro l’angolo. </p>

<p>Al termine di questa fase, grazie al cielo, non c’era più niente da fare, e l'Interrogatore-capo Aguardento potè finalmente rilassare la parte bassa del bacino contro lo schienale della sedia, in attesa di ricevere il responso dell’indagine. </p>

<p>Passarono ben 14 secondi, un tempo insolitamente lungo, prima che il Commissario emettesse la sua sentenza. </p>

<p>Il principale sospettato, con una probabilità di colpevolezza dell’87% (praticamente un reo confesso, pensò Aguardento) era un tale Matteo Morletti, nato in un certo posto in un certo giorno, spinto all'omicidio da certe motivazioni... C’era troppo da leggere e Aguardento non ritenne di approfondire.</p>

<p>Seguiva, con una probabilità di colpevolezza del 4%, una tale Anna Weber-Fischer, e di seguito un'altra sfilza di sospettati minori, inclusi nell'elenco soltanto per avvicinare al 100% la somma delle probabilità totali.</p>

<p>Il Commissario domandò all'Interrogatore-capo se desiderasse ricevere maggiori dettagli. </p>

<p>Aguardento declinò l’offerta digitando con fermezza la lettera "N", maiuscola, sulla tastiera del terminale; procedette allo scaricamento del fascicolo elettronico contenente tutte le informazioni necessarie alla prosecuzione del Procedimento e lo inoltrò a Chi-Di-Competenza. </p>

            </main>
        </body>

        </div>
    </div>
</div>
            
    
    <script src="https://cdn.jsdelivr.net/npm/bootstrap@5.2.0/dist/js/bootstrap.bundle.min.js" integrity="sha384-A3rJD856KowSb7dwlZdYEkO39Gagi7vIsF0jrRAoQmDKKtQBHUuLZ9AsSv4jD4Xa" crossorigin="anonymous"></script>  
    
</body>
</html>